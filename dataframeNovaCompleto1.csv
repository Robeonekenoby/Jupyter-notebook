,Link,Titolo,Categoria,Data_pubblicazione,Timestamp dello scraping,Testo
0,https://nova.ilsole24ore.com/infodata/droga-e-prostituzione-non-conoscono-crisi-gli-italiani-spendono-ogni-anno-in-media-350-euro-a-testa/,Droga e prostituzione? Non conoscono crisi. Gli italiani spendono ogni anno (in media) 350 euro a testa,CREATIVITÀ,18 ore fa,"16/10/2020, 17:37:02","Il vizio degli italiani non conosce crisi: dal 2011 al 2018 la spesa per consumi finali in droghe è aumentata del 22,6%, arrivando a superare i 16,2 miliardi di euro, con un valore aggiunto di 14,7 miliardi per la filiera dello spaccio. In ciascun anno, tranne che nel 2014, si sono avuti incrementi nel valore dei consumi da parte della popolazione e nel 2018 vi è stato un +2.62% rispetto all’anno precedente. Un andamento parallelo si è avuto per la prostituzione, che ha visto complessivamente aumentare il giro d’affari fino a raggiungere i 4,75 miliardi di euro nel 2018. La crescita in questo caso è ininterrotta dal 2011, quando era 4,36 miliardi: in totale, in sette anni, si sfiora il +9%. Sommando le due voci si arriva a 21 miliardi, che corrispondono a circa il 2% del totale delle uscite delle famiglie italiane: rapportato alla popolazione dell’anno, neonati inclusi, corrisponde a una spesa di circa 350€ a testa. A riferirlo è l’Istat: l’istituto di statistica nella sua rilevazione annuale sull’economia non osservata stima dal punto di vista economico i fenomeni sommersi legati all’illegalità. Tra questi, appunto, oltre all’evasione fiscale (totale o parziale) e al lavoro nero si trovano anche le attività vietate dalla legge. Complessivamente considerato, il sommerso è in calo dell’1,3% nel 2018 rispetto all’anno precedente, fissandosi a poco più di 211 miliardi di euro. Droga e prostituzione incidono complessivamente per poco meno del 10% sul totale, ma la loro quota è in aumento. La florida industria del vizio sembra dunque inarrestabile e non risentire affatto dei cicli economici. L’articolo Droga e prostituzione? Non conoscono crisi. Gli italiani spendono ogni anno (in media) 350 euro a testa sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy"
1,https://nova.ilsole24ore.com/infodata/terapie-intensive-scopri-in-tempo-reale-quanti-posti-sono-occupati/,"Terapie intensive, scopri (in tempo reale) quanti posti sono occupati",CREATIVITÀ,15/10/2020,"16/10/2020, 17:37:02","Le misure di lockdown servono sì a contenere la diffusione del virus, ma si innescano nel momento in cui si rischia il collasso del sistema sanitario. Detto altrimenti, quando i numeri dicono che stiamo arrivando a non avere più posti nei reparti di terapia intensiva. Misurare il numero dei ricoverati rispetto ai letti a disposizione diventa quindi uno strumento più efficace di quello dei contagi per valutare la situazione. Senza contare che il numero delle persone in ospedale è certo, mentre quello dei contagiati dipende da quello dei tamponi effettuati. Per questo motivo Infodata ha realizzato l’infografica che apre questo pezzo. Il grafico è costruito incrociando i dati relativi ai posti letto disponibili, un’informazione resa nota dal commissario per l’emergenza coronavirus Domenico Arcuri, con quelli forniti dalla Protezione civile sui ricoveri. I quadrati rossi rappresentano la percentuale dei posti letto occupati sul totale di quelli a disposizione. Nel riquadro in alto (in alto a sinistra per chi legge da desk) rimane fissa la situazione nazionale. In quello in basso (negli altri tre per chi legge da desk) sono “fotografate” le situazioni nelle tre regioni che, mentre scriviamo, hanno il tasso di occupazione più alto. I filtri consentono di visualizzare la situazione nelle altre regioni. Il grafico si aggiorna quotidianamente. Oltre a consentire un monitoraggio costante della saturazione dei reparti di terapia intensiva, i dati forniti dalla Presidenza del Consiglio consentono anche di verificare come sia cambiata la disponibilità. Il decreto Rilancio prevedeva infatti che si arrivasse ad avere 14 posti letto ogni 100mila abitanti. Questi i risultati: Con le sole positive eccezioni del Veneto e della Valle d’Aosta, che hanno allestito più posti letto di quanto richiesto, e del Friuli Venezia Giulia che ha centrato l’obiettivo, il resto delle regioni italiane ancora arranca. La situazione peggiore in Umbria, dove nessuno dei 57 posti letto da aggiungere è stato realizzato. La migliore nel già citato Veneto: qui la richiesta era di aggiungere 211 posti in terapia intensiva, ne sono stati realizzati 331. Non solo: un quarto dei posti letto in terapia intensiva aggiunti in questi mesi si trova negli ospedali veneti. Regione che, dopo aver gestito la prima ondata con uno dei più elevati rapporti tra tamponi e abitanti, si prepara ad affrontare la seconda con la quota più elevata di posti in terapia intensiva rispetto alla popolazione. L’articolo Terapie intensive, scopri (in tempo reale) quanti posti sono occupati sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy                      Noi e i nostri partner archiviamo e/o accediamo a informazioni sul vostro dispositivo, come gli ID univoci nei cookie al fine di trattare i dati personali. È possibile accettare e gestire le vostre scelte in qualsiasi momento cliccando su “Gestisci preferenze”, compreso il vostro diritto di opporvi nei casi in cui si fa affidamento a interessi legittimi. Le vostre scelte saranno segnalate ai nostri partner e non influenzeranno la navigazione.Informativa sui cookie Se si accetta, possiamo Archiviare e/o accedere a informazioni su un dispositivo per offrire Dati di geolocalizzazione precisi e identificazione attraverso la scansione del dispositivo, Annunci e contenuti personalizzati, valutazione degli annunci e del contenuto, osservazioni del pubblico e sviluppo di prodotti.
Elenco dei partner (fornitori)"
2,https://nova.ilsole24ore.com/infodata/la-pandemia-ha-tamponato-la-serie-a-350-milioni-di-euro-in-quarantena/,"La pandemia ha ""tamponato"" la Serie A: 350 milioni di euro in quarantena",CREATIVITÀ,15/10/2020,"16/10/2020, 17:37:03","  Il coronavirus raggiunge anche Cristiano Ronaldo, e un giocatore da 60 milioni di euro dovrà stare fermo per – almeno – un paio settimane. Ma quali sono le squadre più colpite dal Covid-19? Per rispondere a questa domanda abbiamo parametrato il “costo” della rosa e il numero di giocatori di ciascuna società di Serie A agli stessi valori dei campioni che sono attualmente positivi al coronavirus. La fonte dei dati è Transfermarkt, la bibbia di chi segue le vicende del mercato e che fornisce la valutazione economica più attendibile di ciascun giocatore.  I numeri rappresentano la fotografia della sera del 13 ottobre 2020. Articolo completo su 24+ edizione premium del Sole 24 Ore.  L’articolo La pandemia ha “tamponato” la Serie A: 350 milioni di euro in quarantena sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy"
3,https://nova.ilsole24ore.com/infodata/chi-entra-e-chi-esce-nel-dow-jones-dagli-anni-venti-a-oggi-la-finanza-usa-raccontata-con-gli-indici/,Chi entra e chi esce nel Dow Jones. Dagli anni Venti a oggi. La finanza Usa raccontata con gli indici,CREATIVITÀ,14/10/2020,"16/10/2020, 17:37:03","   Il Dow Jones Industrial Average (Djia) è l’indice del New York Stock Exchange, la Borsa di New York. Creato negli Stati Uniti per analizzare la crescita dell’economia a stelle e strisce, fu voluto da Charles Dow, fondatore del Wall Street Journal e antesignano dell’analisi tecnica. Il Dow Jones – abbreviazione di Dow Jones Industrial Average – prende in esame l’andamento di un portafoglio composto dalle maggiori trenta imprese industriali statunitensi. Fallimenti, delisting ma anche crescite esponenziali: leggendo chi è entrato e chi uscito dall’inizio del secolo scorso si può provare a studiare un pezzo del capitalismo contemporaneo. L’infografica pubblicata su Visual Capitalist esamina i dati che coprono oltre nove decenni, dagli anni Venti al 2020. L’articolo Chi entra e chi esce nel Dow Jones. Dagli anni Venti a oggi. La finanza Usa raccontata con gli indici sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy"
4,https://nova.ilsole24ore.com/infodata/nel-2020-le-persone-over-60-sono-piu-numerose-dei-bambini-sotto-i-5-anni/,Nel 2020 le persone over 60 sono più numerose dei bambini sotto i 5 anni,CREATIVITÀ,14/10/2020,"16/10/2020, 17:37:03","    Nel 2020, per la prima volta nella storia, le persone di età pari o superiore a 60 anni sono state più numerose dei bambini sotto i 5 anni. Nella maggior parte dei paesi del mondo gli over 60 erano una persona su otto nel 2017, saranno una su sei entro il 2030 e una su cinque entro il 2050.
Ad agosto 2020 l’Assemblea Mondiale della Sanità (World Health Assembly) dell’Oms ha lanciato il Decennio dell’invecchiamento in salute 2020-2030 (Decade of Healthy Ageing 2020-2030)  all’interno del quale ci si propone di migliorare la vita delle persone anziane mettendo in campo politiche coordinate in quattro direzioni: cambiare il modo in cui pensiamo all’invecchiamento; sviluppare comunità in modi che promuovano le capacità di autonomia delle persone anziane; fornire assistenza integrata centrata sulla persona e servizi sanitari primari che rispondano alle loro esigenze; e fornire agli anziani che ne hanno bisogno l’accesso a un’assistenza di qualità a lungo termine. Ma come li misuriamo questi altisonanti obiettivi? Parallelamente a questi desiderata, l’Oms ha lanciato un nuovo portale di dati che contiene non solo i dati a livello mondiale sullo stato di salute delle persone dai 60 anni in su (percentuale di sovrappeso e obesità, prevalenza di malattie croniche, di disabilità e via dicendo), ma anche con statistiche su quanti e quali paesi stanno portando avanti politiche a sostegno dell’invecchiamento (qui tutti gli indicatori) e quanti stanno misurando l’inclusione sociale dei propri anziani, primo passo per un invecchiamento in salute.
Spoiler: in Europa le cose non vanno male rispetto al resto dei continenti, ma nel complesso la strada da fare è ancora tanta. Per esempio solo 31 paesi su 53 europei hanno un piano nazionale per l’invecchiamento in salute e 40 su 53 hanno nel proprio sistema legislativo delle regolamentazioni contro la discriminazione legata all’età, per esempio sul luogo di lavoro. Infine solo 20 paesi europei raccolgono dati sullo stato di salute della popolazione anziana. Come funziona il dataset. I dati non provengono solo dai database dell’OMS, ma anche da altre organizzazioni internazionali come UNDESA, ILO, la Banca mondiale e l’OCSE, nonché istituzioni accademiche come l’Institute for Health Metrics and Evaluation. Sono disaggregati per età, sesso e paese, e sono visualizzabili attraverso mappe, grafici e tabelle, il portale offre opzioni su misura per la visualizzazione e l’analisi dei dati.
Ed entro la fine del 2020, gli utenti del portale saranno in grado di creare profili nazionali come sfondo per condurre analisi situazionali e avviare dialoghi politici con le parti interessate. Perché è importante misurare l’invecchiamento? Entro la fine del decennio che si è appena aperto, si stima che un abitante del pianeta su tre (il 34%) avrà più di 60 anni. Entro il 2050, la popolazione mondiale di anziani sarà più che raddoppiata, raggiungendo i 2,1 miliardi, che significa che ci saranno più del doppio delle persone sopra i 60 anni rispetto ai bambini sotto i 5 anni. Entro il 2050, le persone di età pari o superiore a 60 anni saranno anche più numerose degli adolescenti e dei giovani di età compresa tra 15 e 24 anni. È evidente che misurare l’invecchiamento sarà cruciale per decidere quale direzione far prendere alla nostra futura economia, come raccontavamo qualche settimana fa. Una persona di 60 anni in buona salute nel 2020 potrebbe aspettarsi di vivere, in media, altri 22 anni, ma le differenze sono marcate. Vi è una grande disuguaglianza nella longevità in base al raggruppamento sociale ed economico. Ad esempio, nei paesi OCSE un uomo che oggi ha 25 anni con un’istruzione universitaria può aspettarsi di vivere 7,5 anni in più rispetto al suo pari con un’istruzione minore. Per le donne, la differenza è di 4,6 anni.
Nel complesso le donne tendono a vivere più a lungo degli uomini, tanto che si stima che tra il 2020 e il 2025, l’aspettativa di vita delle donne alla nascita supererà di 3 anni quella degli uomini.   La maggior parte delle persone anziane vive e vivrà nei paesi in via di sviluppo. Le proiezioni indicano che nel 2050 quasi l’80% della popolazione anziana nel mondo abiterà nei paesi meno sviluppati.
Già nel 2019, il 37% degli anziani viveva nell’Asia orientale e sudorientale, il 26% in Europa e Nord America, il 18% in Asia centrale e meridionale, l’8% in America Latina e nei Caraibi, il 5% nell’Africa subsahariana, il 4% nell’Africa settentrionale e occidentale e lo 0,7% in Oceania. L’articolo Nel 2020 le persone over 60 sono più numerose dei bambini sotto i 5 anni sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy"
5,https://nova.ilsole24ore.com/infodata/la-dataviz-dellera-moderna-mappe-grafici-a-barre-e-serie-storiche-dallilluminismo-in-poi/,"La dataviz dell'era moderna. Mappe, grafici a barre e serie storiche dall'Illuminismo in poi.",CREATIVITÀ,13/10/2020,"16/10/2020, 17:37:03","RJ Andrews, in collaborazione con il David Rumsey Map Center, ha curato una raccolta di visualizzazione di dati storici. Timeline, grafici a barre, mappe tematiche: l’utilizzo di questi questi modelli di visualizzazioni hanno cambiato il modo in cui comprendiamo il mondo e misuriamo il nostro ruolo all’intendo di esso.  La visualizzazione dei dati ha aiutato a emergere una nuova immaginazione. Le origini risalgono all’Illuminismo. Nel 1900, scienza, tecnologia e i movimenti sociali moderni hanno tutti tratto grande slancio dagli esperimenti di questa nuova arte quantitativa. Le pagine pubblicate che potete trovare qui dentro al sito di Stanford sono straordinarie. Come scrivono gli autori: There is a magic in information graphics. L’articolo La dataviz dell’era moderna. Mappe, grafici a barre e serie storiche dall’Illuminismo in poi. sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy"
6,https://nova.ilsole24ore.com/infodata/la-statistica-di-fifa-21-chi-e-questanno-il-calciatore-piu-forte-tutti-i-numeri/,"La statistica di Fifa 21, chi è quest'anno il calciatore più forte? Tutti i numeri",CREATIVITÀ,13/10/2020,"16/10/2020, 17:37:03","Con l’uscita di FIFA21, della quale abbiamo parlato anche sul Sole 24 Ore online, tutti gli appassionati si potranno sfidare con il nuovo capitolo della EA Sports che, ormai da tempo, domina il mercato videoludico. L’attesa per il videogioco ultimamente è quasi superata da quella relativa alle indiscrezioni su quali saranno i valori statistici dei calciatori, generando un vortice di hype che spazia in ogni angolo dei social media, molto spesso coinvolgendo anche i diretti interessati. Ma con l’uscita del titolo, o comunque nei giorni immediatamente a ridosso, le valutazioni vengono rivelate e così è possibile dare il “via libera” alle effettive valutazioni in merito a quali saranno i calciatori su cui puntare da subito, senza tralasciare quello che potrebbe accadere nell’immediato futuro. È infatti fondamentale ricordare che, al di là di tutte le voci statistiche che compongono il valore totale di un giocatore (ve ne abbiamo parlato per FIFA 2019), specialmente per gli astri nascenti del calcio mondiale il valore potenziale è quello da tenere monitorato se si punta ad un percorso sul medio lungo termine. Pertanto, come siamo soliti fare ad Infodata, in concomitanza con il lancio del nuovo capitolo della saga targata EA Sports, anche quest’anno ci siamo dedicati a dare uno sguardo numerico al videogioco, soffermandoci questa volta sul punteggio attuale e su quello a cui ogni calciatore potrebbe ambire. Nell’analisi che segue sono stati considerati i top 300 atleti per i quali viene data una rappresentazione con due cerchi concentrici: quello rosso rappresenta il valore totale disponibile al lancio del gioco, mentre quello giallo indica il valore potenziale che si può raggiungere.
Di conseguenza più ampio sarà il divario tra i due cerchi, maggiore sarà il margine di miglioramento auspicabile per ogni calciatore.
Estendendo il concetto alle squadre, sempre con riferimento alla top 300, i valori dei singoli sono stati mediati per vedere come sia la distribuzione dei singoli club rappresentati da uno o più atleti (dimensione del cerchio proporzionale al numero di calciatori in rosa) ed al contempo valutare quale sia la percentuale di raggiungimento di potenziale scalata sui team (gradiente di colore che spazia dal giallo al rosso).
Interagire con i cerchi delle squadre (passaggio del mouse da desktop o click da mobile) farà spuntare un pop-up con indicazioni della squadra, riportando provenienza geografica dei calciatori così come i valori puntuali degli atleti analizzati appartenenti alla rosa.  Come in tutte le classifiche, anche noi non ci nascondiamo e andiamo dritti al punto: chi è il calciatore più forte per questa edizione di FIFA? Quest’anno, la risposta è Lionel Messi che, con la doppietta di valori (totale, potenziale) pari a 93, si aggiudica il titolo di re dei top player nonostante un’estate all’insegna di una clamorosa separazione dal Barcellona che aveva fatto sognare i tifosi di tutto il resto del mondo ma che, al contempo, avrà fatto tremare le finanze di ogni club alla luce dei relativi costi legati ad un ipotetico trasferimento stimato sull’ordine delle centinaia di milioni di euro. Non potendo esistere un primo senza un secondo, arriviamo senza grosse sorprese a Cristiano Ronaldo (92/92) che per il secondo anno di fila, si deve accontentare della medaglia di argento, dopo aver condiviso con la “Pulce” il gradino più alto per due anni fila.
Per trovare in prima posizione la stella della Juventus – anche se in realtà, per motivi di diritti, sarebbe più corretto far riferimento a “Piemonte” – bisognerebbe fare un salto indietro a FIFA17 quando l’asso portoghese con il suo 94 aveva avuto la meglio sul campione argentino “fermo” a 93. Anche in relazione all’età dei due super campioni (Messi 33, Ronaldo 35), è normale che al lancio del gioco il potenziale sia già stato completamente raggiunto, mentre scendendo dall’Olimpo del calcio, pur restando in zone altissime della graduatoria, spuntano i primi casi di potenziale margine di miglioramento. Tra i quattro classificati a pari merito come terzi, forti di un 91 totale, troviamo infatti il primo atleta che presenta un potenziale più alto. Se Robert Lewandowski (Bayern Monaco), Neymar Jr (Paris Saint German) e Kevin De Bruyne (Manchester City) sono già “cappati”, Jan Oblak – ventisettenne portiere dell’Atletico Madrid – può ambire ad un miglioramento di due punti fino al raggiungimento di un 93 di potenziale. Per rimanere nelle zone alte della classifica, il primo salto di qualità significativo che potrebbe verificarsi è legato a Kylian Mbappè, la giovanissima stella del Paris Saint German che detiene il titolo di calciatore col valore potenziale più alto, fissato a quota 95, a fronte del 90 totale assegnatogli come punto di partenza. Bene o male, anche per i non ultra fan del calcio (o del videogioco), la top 15 che abbiamo riportato “in rosso” riferita al valore totale dovrebbe essere tutto sommato nota per buona parte, se non completamente, mentre per la graduatoria “in giallo” relativa al potenziale potrebbe esserci qualche dubbio in più. Scorrendo l’elenco di base (come anticipato, cambia interagendo con il grafico delle squadre) compaiono nomi noti probabilmente solo ai più preparati ma che in generale dovrebbero risaltare maggiormente nel grafico a cerchi in virtù di un cerchio giallo parecchio voluminoso con al centro un pallino piccolo decisamente più contenuto rispetto ai casi dei campioni già affermati. Parliamo ad esempio di Kai Havertz, ventunenne tedesco a cui il Chelsea vuole affidare le chiavi del proprio centrocampo, che pur a partire da un valore totale pari ad 85 è uno dei soli sei atleti ad aver un potenziale fissato a 93. Addirittura più “grezzo” (inteso come metaforico diamante) dovrebbe essere Joao Felix, il ventenne portoghese e punta dell’attacco dell’Atletico Madrid, a cui la EA Sports, sempre a fronte di un 93 potenziale, ha assegnato “solo” 81 come valore di partenza, per un gap di dodici punti che lo porterebbero ad essere il crack numericamente più importante tra tutti quelli censiti. A dire il vero, queto ipotetico premio per il margine di miglioramento più alto è condiviso con un altro calciatore di cui non faremo il nome e che vi invitiamo a scovare tra tutti quelli rappresentati; se ve lo dicessimo subito, sarebbe come regalarvi un album di figurine privandovi del piacere di scartarle una ad una dalle buste.   Liverpool e Real Madrid partono davanti a tutti Prendendo come riferimento i primi trecento top player, se ne facciamo una questione di valori medi per squadre, il Liverpool primeggia sia per punteggio totale (86,9) sia per quello potenziale (88,2), risultando per giunta una delle squadre più geograficamente rappresentata da tredici giocatori provenienti da tre diversi continenti. Secondo in entrambi i valori è il Real Madrid (totale 85,9; potenziale 87,6) che, pur non avendo tra le proprie fila nessun atleta con un totale superiore ad 89, risulta comunque essere prima (a parimerito con il Manchester City) in fatto di numero di calciatori censiti tra i top 300 con ben quindici apparizioni. Tra le italiane, l’Inter è la squadra maggiormente rappresentata grazie a dodici nominativi, la Juventus (ops, ricordiamoci che parliamo di “Piemonte”) è invece quella con il valore medio totale più alto (85,4), mentre il Milan, anche se presenta solo tre nomi, è una tra le squadre più “gialle”, vale a dire quelle con un potenziale di crescita maggiore rispetto ai valori di partenza, specialmente grazie alla presenza di Donnarumma (85/92) e Alessio Romagnoli (83/87).   Per tutte le altre curiosità, come ad esempio quante siano le formazioni italiani in lista oppure quale sia il calciatore italiano con il punteggio più alto, non ci resta che augurarvi buona navigazione e buon campionato virtuale.   L’articolo La statistica di Fifa 21, chi è quest’anno il calciatore più forte? Tutti i numeri sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy"
7,https://nova.ilsole24ore.com/infodata/cloud-made-in-europe-ecco-perche-il-covid-rafforza-i-sovranisti-delle-tecnologie/,"""Cloud made in Europe?"" Ecco perché il Covid rafforza i sovranisti delle tecnologie",CREATIVITÀ,13/10/2020,"16/10/2020, 17:37:03","Due numeri: cinquanta e ottanta. Partiamo dal primo: poco meno del 50% del fatturato globale va a colossi come Amazon, Ibm, Microsoft eccetera. Detto altrimenti gli Stati Uniti sono il più grande Paese al mondo per quanto riguarda il cloud pubblico. Parliamo di una infrastruttura di distribuzione di risorse informatiche, capacità di calcolo, algoritmi, archivio dati che rappresenta ad oggi il più grande acceleratore per le imprese, la Pa e la ricerca. La tecnologia quindi non centra, il nodo è tutto geopolitico. Articolo integrale su 24+ edizione premium del Sole 24 Ore.  L’articolo “Cloud made in Europe?” Ecco perché il Covid rafforza i sovranisti delle tecnologie sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy"
8,https://nova.ilsole24ore.com/infodata/a-proposito-di-dati-studiare-limpatto-della-crisi-sanitaria-del-covid-19-con-i-sintomi-ricercati-su-google/,A proposito di dati. Studiare l'impatto della crisi sanitaria del Covid-19 con i sintomi ricercati su Google,CREATIVITÀ,12/10/2020,"16/10/2020, 17:37:04"," Google all’inizio di questo mese ha rilasciato un dataset sui trend di ricerca che permette di geolocalizzare le ricerche di “sintomi” legati al Covid-19. Sostanzialmente hanno tracciato in modo anonimo e in forma aggregata la parole di più di 400 sintomi di salute come tosse, febbre e difficoltà respiratorie. Il dataset Covid-19 Search Trends symptoms dataset viene offerto alla comunità di ricercatori. Il periodo complessivo coperto è quello degli ultimi tre anni. Utilizzando questo set di dati, Adam Pearce ha creato un tool per confrontare l’evoluzione quantitativa delle ricerche nel tempo. Qui su Github trovate i dati e le librerie.     A proposito di dati è una nuova rubrica di Info Data per segnalare novità e nuove policy sui dati sia in ambito pubblico che privato. Se avete segnalazioni scriveteci infodata@ilsole24ore.com Prima puntata Seconda puntata Terza puntata L’articolo A proposito di dati. Studiare l’impatto della crisi sanitaria del Covid-19 con i sintomi ricercati su Google sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy"
9,https://nova.ilsole24ore.com/infodata/cloud-made-in-europe-ecco-perche-il-covid-rafforza-i-sovranisti-delle-tecnologie-da-gaia-x-alle-manovre-sul-5g-dei-big-del-tech-ecco-perche-per-uscire-dalle-contrapposizioni-ue-rest/,"""Cloud made in Europe?"" Ecco perché il Covid rafforza i sovranisti delle tecnologie Da Gaia-X alle manovre sul 5G dei Big del tech ecco perché per uscire dalle contrapposizioni Ue-resto del mondo occorrerà ripartire dal concetto di cittadinanza digitale",CREATIVITÀ,12/10/2020,"16/10/2020, 17:37:04"," Due numeri: cinquanta e ottanta. Partiamo dal primo: poco meno del 50% del fatturato globale va a colossi come Amazon, Ibm, Microsoft eccetera. Detto altrimenti gli Stati Uniti sono il più grande Paese al mondo per quanto riguarda il cloud pubblico. Parliamo di una infrastruttura di distribuzione di risorse informatiche, capacità di calcolo, algoritmi, archivio dati che rappresenta ad oggi il più grande acceleratore per le imprese, la Pa e la ricerca. La tecnologia quindi non centra, il nodo è tutto geopolitico. Articolo integrale su 24+ edizione premium del Sole 24 Ore.  L’articolo “Cloud made in Europe?” Ecco perché il Covid rafforza i sovranisti delle tecnologie Da Gaia-X alle manovre sul 5G dei Big del tech ecco perché per uscire dalle contrapposizioni Ue-resto del mondo occorrerà ripartire dal concetto di cittadinanza digitale sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy"
10,https://nova.ilsole24ore.com/infodata/elezioni-usa-e-se-trump-facesse-come-la-pazza-inter-contro-la-sampdoria/,"Elezioni Usa, e se Trump facesse come la 'pazza Inter' contro la Sampdoria?",CREATIVITÀ,12/10/2020,"16/10/2020, 17:37:04","Nel giorno del secondo dibattito con Donald Trump, FiveThirtyEight.com accreditava Hillary Clinton di un 81,5% di probabilità di vincere le elezioni. Quest’anno il secondo dibattito è stato annullato, c’entrano la positività del presidente al Sars-CoV-2 e l’impossibilità di trovare un accordo rispetto a una inedita versione da remoto o a un semplice rinvio, ma ad oggi lo stesso modello da a Joe Biden l’85,8% di probabilità di vittoria. Questo per dire che sì, i democratici sono in vantaggio. Sempre secondo il modello di Nate Silver distanzierebbero i repubblicani di oltre 8 punti percentuali nel voto popolare. Eppure è ancora presto per festeggiare. Sempre, si intende, che si sia sostenitori del Partito democratico (nel senso di quello americano, ndr). Anzi, paradossalmente potrebbero essere queste previsioni così favorevoli a ritorcersi contro il candidato indicato come vincente. Lo afferma Joshua Benton, fondatore di Nieman Lab, un centro studi dedicato al futuro del giornalismo dell’Università di Harvard. Una tesi sostenuta in un articolo di qualche giorno fa, che parte da un paragone sportivo. Il riferimento è al 51simo Super Bowl, la finale del campionato di football americano giocata il 5 febbraio 2017 tra gli Atlanta Falcons e i New England Patriots. Ora, quando mancavano poco più di sei minuti alla fine della partita, i Falcons erano accreditati del 99,8% di probabilità di vincere il titolo (sì, succede anche questo, ndr). Finì che i Patriots segnarono due touchdown nel giro di cinque minuti, in entrambi i casi mettendo a segno anche una conversione da due punti (non tipica e meno semplice del calcio che porta ad una conversione da un solo punto, ndr), recuperando così uno svantaggio di 14 punti. Una rimonta coronata con un’altra meta segnata durante i tempi supplementari, che diede alla squadra del Massachusetts la vittoria finale. Per riportare la situazione all’immaginario italiano, valga il riferimento alla partita tra Inter e Sampdoria giocata il 9 gennaio 2005. All’83simo minuto Vitaliy Kutuzov segnò il gol del 2-0 per i doriani, indirizzando la partita verso una a quel punto scontata vittoria blucerchiata. Nel giro di cinque minuti, tra l’88simo ed il 93simo, Obafemi Martins, Christian Vieri ed Alvaro Recoba, portando il risultato sul 3-2. Guadagnando ai nerazzuri i tre punti e quel soprannome di ‘pazza Inter’ che ancora l’accompagna, nonostante i tentativi di Antonio Conte di farlo dimenticare. Ora, il punto è che sul 2-0 per la Samp, molti tifosi dell’Inter, certi della sconfitta, hanno lasciato lo stadio. E il punto dell’articolo di Benton è che questo possa avvenire, a parti invertite, alle elezioni americane. Nel senso che, guardando ai modelli previsionali che danno a Biden un’alta probabilità di vittoria, molti elettori democratici potrebbero ritenere non necessario lo sforzo di registrarsi e votare. Mentre al contrario i repubblicani sarebbero più motivati. Un po’ come i giocatori di Roberto Mancini una domenica di gennaio di quindici anni fa. Per questo motivo il fondatore di Nieman Lab sostiene che sarebbe necessario smettere di prevedere l’esito delle elezioni come se si trattasse di competizioni sportive. Per cercare di contenere questo effetto, Infodata ricorda ogni volta che un evento, per quanto statisticamente improbabile, non è affatto impossibile. E invece di affidarsi ad un solo modello, ne mette a confronto tre. Questo, ad esempio, è quello dell’Economist: Questo modello, elaborato da due docenti della Columbia University, si conferma il più negativo per Trump. Ad oggi gli assegna infatti meno del 10% delle possibilità di vittoria finale. Nemmeno la positività al nuovo coronavirus sembra aver generato empatia nei sentimenti degli elettori. Il 54% di chi voterà il prossimo 3 novembre, secondo un sondaggio Ipsos/Reuters del 4 ottobre, quando il presidente era ancora ricoverato in ospedale, si dice molto preoccupato della diffusione della pandemia. A questi si aggiunge un 28% di persone in qualche modo preoccupate. Allo stesso modo, il 47% degli elettori potenziali è molto d’accordo con l’affermazione secondo la quale se Trump avesse preso più seriamente il virus non si sarebbe ammalato, cui si aggiunge un 21% di persone abbastanza d’accordo. Beninteso, nessuno qui sta muovendo accuse: è quello che pensa una buona parte degli americani. Questo probabilmente contribuisce a spiegare come mai i modelli utilizzati da Infodata vedano tutti un calo delle chance di riconferma del presidente uscente. Vale anche per quello elaborato da Jack Kersting, studente 19enne dell’Università dell’Alabama. Per tornare alla questione posta da Benton, va anche detto che per come è organizzato il sistema elettorale americano, dove è possibile perdere il voto popolare ma vincere le elezioni come fece Trump nel 2016, l’elaborazione di un modello previsionale è forse l’unico modo per indicare il possibile vincitore con un solo valore numerico. Certo, occorre esplicitare per bene che si tratta di probabilità e che, per quanto alte queste ultime siano, la certezza è un’altra cosa. Infine ecco la mappa che indica, stato per stato, le possibilità di vittoria dei candidati: quelli in blu vedono in vantaggio Biden, quelli rossi Trump. La barra nella parte alta mostra invece la previsione rispetto ai grandi elettori necessari per vincere. Metodologia
FiveThirtyEight utilizza i dati di sondaggi nazionali e locali, unendoli ad alcuni indicatori di natura economica, ed effettua 40mila simulazioni del risultato elettorale.
L’Economist affianca ai sondaggi quelli che le scienze politiche definiscono fattori strutturali, come ad esempio il maggior interesse verso le elezioni a mano a mano che ci si avvicina al voto.
Il JHK Forecast ai sondaggi e agli indicatori economici unisce la tendenza storica di un singolo Stato a votare democratico o repubblicano. I risultati sono simulati 20mila volte. L’articolo Elezioni Usa, e se Trump facesse come la ‘pazza Inter’ contro la Sampdoria? sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy"
11,https://nova.ilsole24ore.com/infodata/come-si-misura-la-qualita-dellaria-negli-stati-uniti-lair-quality-index-aqi-spiegato-in-una-infografica/,Come si misura la qualità dell'aria negli Stati Uniti? L''Air Quality Index (AQI) spiegato in una infografica,CREATIVITÀ,12/10/2020,"16/10/2020, 17:37:04","    Gli incendi vicino alle città degli Stati Uniti hanno prodotto livelli di inquinamento atmosferico mai registrati finora. Un incendio libera nell’ambiente diversi prodotti della combustione: fumo, gas tossici ed irritanti, fiamma e calore. Molti americani specialmente nelle aree urbane più popolose hanno respirato più a lungo aria  malsana o pericolosa. Un’analisi NPR dei dati sulla qualità dell’aria della US Environmental Protection Agency ha rilevato che quasi 50 milioni di persone in California, Oregon e Washington vivono in contee che hanno sperimentato almeno un giorno di qualità dell’aria “malsana” o peggiore durante la stagione degli incendi finora quest’anno. Si tratta di 1 americano su 7, un aumento di oltre 9 milioni di persone rispetto al 2018, il peggiore anno precedente. E la stagione degli incendi di quest’anno è tutt’altro che finita.  Come si misura la qualità dell’aria? L’indice di qualità dell’aria (IQA) è un indicatore che permette di fornire una stima immediata e sintetica sullo stato dell’aria. Non esiste un modo univoco di definire un tale indice ed attualmente sono adoperate in Italia ed in Europa diverse formulazioni che tengono conto delle concentrazioni misurate, stimate o previste di un numero variabile di inquinanti che hanno effetti sulla salute, specialmente di tipo respiratorio, cardiaco e cardiovascolare. Negli Stati Uniti, la qualità dell’aria viene misurata con l’Air Quality Index (AQI), che è stata istituita nel 1977 come parte del Clean Air Act. La scala si estende da 0 a 500, l’AQI è suddiviso in sei categorie, da buono a pericoloso e misura i livelli di cinque principali inquinanti : ozono troposferico , monossido di carbonio, anidride solforosa, biossido di azoto e particolato. . In questa infografica viene riassunto il metodo di calcolo e spiegato il funzionamento dell’indice.  L’articolo Come si misura la qualità dell’aria negli Stati Uniti? L’’Air Quality Index (AQI) spiegato in una infografica sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy"
12,https://nova.ilsole24ore.com/infodata/a-proposito-di-dati-ipotesi-per-ri-aggiustare-il-web/,A proposito di dati: ipotesi per ri-aggiustare il web?,CREATIVITÀ,11/10/2020,"16/10/2020, 17:37:04","Viviamo nell’era delle “elabo-relazioni”. Immuni, ad esempio, costruisce una rappresentazione astratta e privacy-oriented dei nostri contatti per notificarci un rischio contagio. Oppure BitCoin, la moneta che sposta la fiducia dalla banca al registro decentralizzato. E poi i social network, i consumi in streaming e la sharing economy… il nostro “digital self” interagisce ad elevata intensità e frequenza con gli algoritmi attraverso i dati e determina la mappa delle nostre relazioni attraverso elaborazioni. Ma queste relazioni sono veramente “nostre”? Dipende dal modo in cui i dati e gli algoritmi vengono messi a contatto, perché questo determina la nostra capacità di controllare entrambi. Accetteremmo di tenere la porta di casa aperta solo perché c’è una legge che dice “vietato entrare in casa d’altri”? Forse, nonostante gli ottimi GDPR e CCPA, oggi avremmo bisogno di un protocollo che combini protezione e “pro-azione” dei dati alla velocità dei bit, non della carta bollata. Il problema in cui siamo incastrati ha una causa precisa: il data sharing. Trasferire i nostri dati nella black box di qualcun altro per ottenere servizi è stato il nostro peccato originale. Come moderni Adamo ed Eva, abbiamo scelto l’unica opzione disponibile e per un po’ di tempo ha funzionato, ma ora il sistema scricchiola, sbilanciato da asimmetrie di benessere e conoscenza. La data economy deve scegliere se ridare alle persone il controllo dei propri dati e delle proprie elabo-relazioni non solo come adempimento legale, ma per stabilire un nuovo patto di sostenibilità con la società. La buona notizia è che nuovi modelli di gestione dei dati esistono e che uno switch è possibile. In attesa della “fully homomorphic encryption”, che un giorno ci permetterà d’inviare i nostri dati criptati a qualsiasi algoritmo che possa darci una risposta senza conoscere né i dati né la risposta stessa, già oggi c’è un principio molto semplice che tutti possono applicare: far andare gli algoritmi verso i dati, non viceversa. Questo è uno dei principi alla base di OPAL, un modello sviluppato dal MIT di Boston e promosso, fra gli altri, anche dal Computational Privacy Group dell’Imperial College di Londra. Immaginiamo di avere in un data pod personale i dati storici dei nostri spostamenti quotidiani e di eseguire localmente un algoritmo in grado di confrontare i costi delle diverse soluzioni di trasporto adatte alle nostre esigenze, senza che alcun dato lasci il nostro smartphone. Perché no? Modificare modo e luogo dell’elaborazione è quasi sempre possibile e può avere un impatto determinante per privacy e data ownership. Inoltre, con il giusto contributo della crittografia, anche la proprietà intellettuale degli algoritmi può essere garantita. Perché quasi nessuno considera questo approccio? Chiaramente la sfida è accettare un nuovo patto di servizio e ridefinire le regole dell’elabo-relazione. Dire addio alla black box ed al data sharing può essere un processo traumatico, ma forse non c’è alternativa, né per le grandi piattaforme né per le piccole aziende. Quando, nel 2012, Fosca Giannotti, Dino Pedreschi, Alex Pentland ed altri [1] descrivevano la loro visione di un ecosistema tecno-sociale rispettoso della privacy e in grado di collezionare ed elaborare big data da qualsiasi fonte disponibile non stavano proponendo un’utopia: la decisione su come combinare in modo virtuoso dati ed algoritmi può sbloccare un valore enorme per la società, attivando economie di cittadinanza data-driven sostenibili e performanti. Si tratta però di qualcosa che oggi non c’è ancora e che va conquistato con coraggio e determinazione, anche nei piccoli progetti aziendali, attraverso protocollo e codice. Autore –Riccardo Zanardelli [1] “A planetary nervous system for social mining and collective awareness”
F. Giannotti, D. Pedreschi, A. Pentland, P. Lukowicz, D. Kossmann, J. Crowley and D. Helbing E’ iniziata una nuova rubrica di Info Data per segnalare novità e nuove policy sui dati sia in ambito pubblico che privato. Se avete segnalazioni scriveteci infodata@ilsole24ore.com Prima puntata  Seconda puntata L’articolo A proposito di dati: ipotesi per ri-aggiustare il web? sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy"
13,https://nova.ilsole24ore.com/infodata/i-sette-miliardi-e-mezzo-di-dollari-che-potrebbero-cambiare-le-regole-del-gioco-dei-videogame-2/,I sette miliardi e mezzo di dollari che potrebbero cambiare le regole del gioco dei (vide)ogame,CREATIVITÀ,11/10/2020,"16/10/2020, 17:37:04","Perché Microsoft ha investito 7,5 miliardi di dollari nei videogiochi? Davvero nessuno se l’aspettava. Una operazione così l’industria delle console di videogiochi non l’aveva mai vista. I sette miliardi e mezzo circa di Microsoft per ZeniMax Media sono la seconda più grande acquisizione nel gaming dopo quella di Tencent per Supercell. Se il nome Tencent non vi dice niente, sappiate che da sola ricava dai videogiochi poco meno di Sony e Microsoft messe insieme. Questo, per dare un ordine di grandezza. Anche perché 7,5 miliardi sono tanti anche a prescindere dal mercato gaming. Articolo integrale su 24+ edizione premium del Sole 24 Ore.  L’articolo I sette miliardi e mezzo di dollari che potrebbero cambiare le regole del gioco dei (vide)ogame sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy"
14,https://nova.ilsole24ore.com/infodata/cinque-cose-che-abbiamo-imparato-sulla-seconda-ondata-del-virus-2/,Cinque cose che abbiamo imparato sulla seconda ondata del virus,CREATIVITÀ,11/10/2020,"16/10/2020, 17:37:04"," Da più parti si ricomincia a paventare la paura che si stia piano piano ritornando alla situazione di questa primavera, con la differenza che siamo tutti molto più stanchi, anche di nuotare in un mare di numeri e di pareri. Noi che per lavoro ogni giorno ci confrontiamo sui numeri da considerare, da raccontare, di cui avere paura, sulle bufale e sui fraintendimenti, pensiamo che sia corretto suggerire 5 aspetti da tenere a mente per affrontare questo difficile inverno. Per non farsi confondere né da chi paventa la possibilità di un nuovo lockdown a ogni piè sospinto senza una traccia di “rischio calcolato”, né da chi – altrettanto senza dati e senza rischio – ha deciso di prendere tutto alla leggera e di non aver paura del virus. Che decidiamo di avere paura o di non averla, di accusare il governo o chicchessia, che almeno la scelta dal punto di vista sanitario sia il più razionale possibile. Articolo integrale su 24+ edizione premium del Sole 24 Ore.  L’articolo Cinque cose che abbiamo imparato sulla seconda ondata del virus sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy"
15,https://nova.ilsole24ore.com/infodata/il-covid-19-e-la-seconda-ondata-di-infodemia-sesta-puntata/,Il Covid-19 e la seconda ondata (di infodemia). Sesta puntata,CREATIVITÀ,11/10/2020,"16/10/2020, 17:37:04","«C’è stato un risveglio. Lo hai percepito?». Il lettore ci consenta di citare il leader supremo Snoke (molto probabilmente uno dei personaggi meno riusciti dell’universo di Star Wars, quasi certamente uno dei meno approfonditi, ndr) per tornare a parlare di come vengono diffusi i dati relativi alla pandemia da nuovo coronavirus. Il risveglio non riguarda tanto l’aumento in numeri assoluti dei contagi registrati nel nostro Paese. Quanto il fatto che sta arrivando la seconda ondata dell’infodemia. E se è sano che ci sia dibattito tra gli scienziati rispetto a un virus del quale ancora resta molto da scoprire, lo è un po’ meno che questo dibattito avvenga in prima serata in Tv. Ed è del tutto controproducente quando finisce in risse, fortunatamente solo verbali, a mezzo social. I superdiffusori dell’infodemia, però, restano i giornalisti (chi scrive non è esente, ndr). E sui giornali, sineddoche entro la quale ci sia permesso di ricomprendere ogni mezzo di informazione, la seconda ondata è ben presente. Certo, il fatto che il presidente americano Donald Trump sia risultato positivo, con le conseguenze che questo può avere in termini geopolitici, non aiuta. Nel senso che contribuisce ad aumentare l’attenzione mediatica sulla pandemia. Fortunatamente, la scienza ha elaborato un tampone che permette di riconoscere la positività a questa patologia. Un tampone del tutto gratuito e che è a disposizione di tutti: basta riconoscere il giornalista che utilizza numeri assoluti per raccontare il contagio. E diffidarne. Vale, ovviamente, anche per la redazione di Infodata. Il problema, per mantenere la metafora in una galassia lontana lontana, è che solo un Sith vive di assoluti. Dove i Sith sono i ‘cattivoni’ della saga ideata da George Lucas. E appunto titolare che sabato 3 ottobre si sono registrati 2.844 positivi, oltretutto aggiungendo che non se ne vedevano così tanti da aprile, rappresenta la via per il lato oscuro dell’informazione. E non soltanto perché, prima relativizzazione possibile, significa che si è positivizzato un italiano ogni 21.183. Che, per inciso, significa che è risultato positivo al test un abitante di Sondrio, non ce ne vogliano i valtellinesi. Ma anche perché il numero di persone positive al Sars-CoV-2 dipende dal numero di quelle che vengono sottoposte ad esame diagnostico. Via, ad un tampone. Nello specifico, il 3 ottobre si è registrato un tampone positivo ogni 41,8 dei 118mila test effettuati. Il 21 aprile i positivi furono 2.729, grosso modo quelli di sabato scorso, mentre i tamponi effettuati poco più di 52mila. Il che porta le persone infette scoperte a una ogni 19 esami. Circostanza che conferma una volta di più quanto siano cambiate le cose in questi mesi: sia in termini di quantità di test che di tipologia delle persone che a questi ultimi vengono sottoposte. Che, più in generale, di andamento della pandemia. Tutti elementi che il numero assoluto dei nuovi positivi non permette di valutare. Così come ha poco senso, al netto del cattivo gusto, pubblicare la classifica dei Paesi con più decessi espressi in numeri assoluti. Specie se si afferma che al terzo posto c’è l’India con 94.503 morti e al sesto l’Italia con 35.835. Peccato che, al 2018, i cittadini indiani fossero 1,353 miliardi, contro i 60,2 milioni di italiani al 1 gennaio di quest’anno. Il che significa che Nuova Delhi ha registrato 1 morto per Covid-19 ogni 14.603 abitanti, mentre Roma uno ogni 1.681. E poi c’è il fattore tempo. Nel senso che quando si cerca di andare oltre il numero assoluto, spesso si tende a commettere l’errore di confrontare la situazione con quella del giorno precedente. E parlare quindi, a seconda dei casi, di tendenza in aumento o in diminuzione. Posto che le tendenze si valutano su periodi più lunghi, i confronti tra giorni successivi rischiano di risentire di diversi fattori di disturbo. Come il fatto che nel fine settimana si facciano meno tamponi, e quindi si trovino tendenzialmente meno casi. O che possano esserci ritardi nella comunicazione dei dati alla Protezione civile, come purtroppo è accaduto in più di un’occasione in questi mesi. Per ovviare a questi problemi, è utile ricorrere alla media mobile, ovvero una media calcolata a partire dal dato giornaliero e da quelli di un eguale numero di giorni precedenti e successivi. Il che è esattamente quello che Infodata ha fatto per realizzare questa infografica. Nella parte alta del grafico (che si aggiorna in automatico quotidianamente, ndr), la linea rossa della media mobile normalizza l’andamento dei contagi, annullando l’effetto delle oscillazioni quotidiane dovute alle ragioni di cui sopra. In quella bassa, invece, il confronto è tra la media mobile dei contagi, sempre rappresentata dalla linea rossa, e il numero assoluto delle persone ricoverate in terapia intensiva. Elemento, quest’ultimo, da tenere particolarmente sotto controllo per capire la gravità della situazione. Non solo perché il numero dei ricoveri è certo, non dipende cioè da quello dei tamponi effettuati, ma anche perché all’aumento dei casi gravi rischia di seguire un incremento dei decessi. Senza contare che le misure di lockdown nascono per evitare che il contagio cresca finendo per saturare i reparti di terapia intensiva. Ora, tornando alla questione di partenza, il problema di comunicare il numero assoluto dei contagi non pone esclusivamente un problema di cattiva informazione. Una delle conseguenze è che si rischia di insinuare nei lettori un sentimento di paura. E, questa volta tocca citare il maestro Yoda, «la paura è la via per il lato oscuro». La conseguenza più grave, però, è che trasforma la discussione sul Sars-CoV-2 in un dibattito politico. Per cui chi sostiene il governo ingigantisce l’andamento i casi, chi si oppone minimizza. Quando il dibattito dovrebbe essere non sulla diffusione del virus, ma sulle misure che il governo adotta per contenerla e di come gestisce il Paese nel frattempo. Prima di concludere, preveniamo un’obiezione. Relativizzare i numeri del contagio non rappresenta in alcun modo un tentativo di minimizzare i rischi. Se con il filtro posto al centro dell’infografica si selezionano la Sardegna, la Campania e il Lazio, si vede bene come l’andamento dei casi abbia superato quello della scorsa primavera. Fortunatamente, non è così per i ricoveri in terapia intensiva. Ma proprio per evitare che salgano questi ultimi resta fondamentale continuare a seguire le norme igieniche, osservare il distanziamento sociale e indossare la mascherina, anche all’aperto in quelle regioni che lo hanno previsto. Il senso di questo pezzo, per quel che può valere, è un invito a essere razionali. E non soltanto quando si tratta di numeri relativi ai contagi. Non bisogna dimenticare che il rischio esiste, non è possibile annullarlo ma lo si può ridurre. Più corteccia prefrontale, insomma, e meno amigdala. Ancora una volta, «la paura è la via per il lato oscuro». Qui gli episodi della “prima stagione” della cronaca critica della diffusione dei dati:
S01E01
So1Eo2
S01E03
S01E04
S01E05 L’articolo Il Covid-19 e la seconda ondata (di infodemia). Sesta puntata sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy"
16,https://nova.ilsole24ore.com/infodata/la-sonificazione-del-covid-19-per-ricordare-ai-negazionisti-che-il-virus-ce/,La sonificazione del Covid-19 per ricordare ai negazionisti che il virus c'è,CREATIVITÀ,10/10/2020,"16/10/2020, 17:37:04","I dati sono quelli di Our World in Data e quindi non dobbiamo pretendere che siano precisi e tempestivi. Usano più fonti con diversi tempi di aggiornamento e nello specifico una media settimanale per ogni paese monitorato.  Però aiutano lo stesso a fornirci una idea del conteggio dei positivi nel mondo. Il progetto di Jan Willem Tulp intende infatti dare un suono ai dati: ogni nuovo caso un ding. L’effetto è quello di  un pachinko dell’orrore. Dell’orrore ma molto istruttivo, sopratutto per chi ancora oggi nega l’esistenza del virus .  L’articolo La sonificazione del Covid-19 per ricordare ai negazionisti che il virus c’è sembra essere il primo su Info Data. Copyright Il Sole 24 Ore - Tutti i diritti riservatiPrivacy Policy"
